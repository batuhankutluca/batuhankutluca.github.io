---
layout: post
title: "Excel 4.0 Zararlı Macro Analizi"
feature-img: 'assets/img/excel4.0/bg.png'
date: 2020-04-10 14:00:00
author: batuhankutluca
tags: [Malicious, Macro, Analysis, Excel, 4.0, Very Hidden, Oledump]
---

<p align="justify">Herkese selam. Bu yazıda sizleri son zamanda örnekleri çokça artan, VirusTotal ve çeşitli analiz ortamlarında hala çok az sayıda detectiona sahip olan Excel 4.0 Macro içeren zararlı XLS dosyalarının analizi hakkında elimden geldiğince aydınlatmaya çalışacağım.</p>

<p align="justify">Konuya giriş yapmadan önce analiz sırasında kullanacağımız toolları ve zararlı dosyaları indirebileceğiniz linklere aşağıdan ulaşabilirsiniz.</p>

* [Zararlı Excel Dosyaları][maldoc]
* [oledump.py][oledump]
* [plugin_biff.py][plugin_biff]
* [Biff View][biffview]
* [Oletools][oletools]
* [Excel 4 Macro Reference][ref]

<p align="justify">Normal bir Office dosyasında makro oluşturduğunuzda VBA yani Visual Basic formatında oluşur. Dolayısıyla çoğu ole toolu sayesinde bu VBA kodunu dump edip çalıştırılacak makroları görebiliriz. Ancak Excel 4.0 makro formatında oluşturulan bir dosyada bu yöntem işe yaramayacaktır çünkü makro formatı VBA değildir. VBA, Excel Versiyon 5 ile birlikte gelmiştir. Bu versiyondaki makrolar BIFF kayıtları şeklinde tutuluyor.</p>

<p align="justify">Excel 4 formatında makrolar bir Excel sayfası(worksheet) içindeki hücrelere yerleştirilmiş fonksiyon tipindedir. Dolayısıyla makrolara VBA incelemesi yapar gibi GUI aracılığıyla makro penceresinden değil, Excel sayfaları içinden erişmemiz gerekiyor. Fakat birazdan inceleyeceğimiz örnekteki gibi makro içeren sayfa "hidden" veya "very hidden" şeklinde olabilir. Bu sayfaları "visible" konuma getirmek GUI aracılığıyla mümkün olmayacaktır. Bunun için de BiffView tooluyla birkaç değişiklik yapacağız.</p>

<p align="justify">Çok fazla kavram ve detayda boğulmamak amacıyla ilk sampleımızı incelemeye başlayalım. Detaylı bilgi için üst paragraftaki kavramları araştırabilirsiniz.</p>

![img]({{ site.baseurl }}/assets/img/excel4.0/1.png)

<p align="justify">Dosyayı açtığımızda önümüze tipik phishing saldırılarında geçen, default olarak disabled olan makroları enable etmemizi söyleyen bir görselle karşılaşıyoruz. Normal bir dosya gibi davranıp GUI aracılığıyla makroları incelemeye çalışalım. </p>

![img]({{ site.baseurl }}/assets/img/excel4.0/2.png)

<p align="justify">Herhangi bir makro görememekteyiz. Daha sonra analizimize olevba ve oledump ile devam edelim. Konsol ekranından olevba aracılığıyla dosyamızı verip çıktısını kaydedelim.</p>

![img]({{ site.baseurl }}/assets/img/excel4.0/3.png)

![img]({{ site.baseurl }}/assets/img/excel4.0/4.png)

<p align="justify">Olevba önceden de belirttiğim gibi adından da anlaşılacağı üzere VBA makrolarını extract etmek için oluşturulmuştur ancak Makro4'te de belli başlı şeyler için bize yol gösterecektir. Çıktıyı incelemeye başladığımızda ilk dikkatimizi çeken şey Excel dosyamızda "very hidden" özelliğine sahip bir worksheetin bulunması olacaktır. Bir üstteki satırda "visible" olarak bulunan worksheet, dosyamızı açtığımızda karşımıza gelen worksheettir ve burada makro bulunmamaktadır. Dolayısıyla burada makromuzun "very hidden" worksheetin içinde olduğunu anlıyoruz. Worksheetlerde görünürlük özelliği 3 tipte bulunmaktadır. </p>

* Visible (GUI aracılığıyla etkileşim kurabildiğimiz worksheet tipi)
* Hidden (Yine GUI aracılığıyla "visible" konumundan "hidden" konumuna ve "hidden" konumundan "visible" konumuna çekilebilen worksheet tipi)
* Very Hidden (GUI üzerinden "visible" konumuna çekilemeyen, mecburen binary üzerinde değişiklik yapmak zorunda olduğumuz worksheet tipi)

![img]({{ site.baseurl }}/assets/img/excel4.0/5.png)

<p align="justify">Aşağılara doğru indikçe birtakım char kodları ve bunların değerleri hakkında bilgiler bulunuyor. Buradan asıl çalışacak makromuzun Char kodlardan çevrildiğini anlıyoruz. En aşağıda makromuzun Auto_Open fonksiyonuna sahip olduğunu anlıyoruz. Yani sandboxlardaki gibi default olarak makrolar çalıştırılmaya ayarlı şekilde olsaydı, dosya açılır açılmaz veya biz makroları enable eder etmez otomatik olarak  makrolar çalışacaktı. Auto_Open fonksiyonu bu işe yarıyor. Son olarak EXEC fonksiyonu bulunduğunu ve bu fonksiyonun Makro4'te kullanılabileceği bilgisi karşımıza çıkıyor. Dosya tipini ve şüpheli birkaç olayı tespit ettikten sonra analizimize worksheetimizi "visible" hale getirmekle devam edeceğiz.</p>

![img]({{ site.baseurl }}/assets/img/excel4.0/6.png)

<p align="justify">BiffExplorer toolumuzu açıp dosyamızı seçiyoruz. Daha sonra create butonuna basıyoruz. </p>

![img]({{ site.baseurl }}/assets/img/excel4.0/7.png)

<p align="justify">Karşımıza dosyamızın BIFF kayıtlarıyla alakalı bir html dosyası çıkıyor.</p>

![img]({{ site.baseurl }}/assets/img/excel4.0/8.png)

<p align="justify">Burada aramamız gereken keyword "BOUNDSHEET" olacaktır. Çünkü worksheet dosyaları BIFF kayıtlarında "BOUNDSHEET" olarak geçmektedir.</p>

![img]({{ site.baseurl }}/assets/img/excel4.0/9.png)

<p align="justify">Dosyayı açtığımızda yalnızca 1 tane worksheet görüntüleyebilirken aslında dosyamızın 2 adet worksheet barındırdığını BIFF kayıtları sayesinde görmüş olduk. Fakat hangi worksheetin visible, hangisinin very hidden olduğunu henüz bilmiyoruz. Dolayısıyla hangi offsetin hangi veri için kullanıldığını öğrenmemiz gerekiyor.</p>

![img]({{ site.baseurl }}/assets/img/excel4.0/10.png)

<p align="justify">Boundsheet kayıtlarını incelediğimizde ilk 4 byteın stream pozisyonu için kullanıldığı, sonra gelen 2 bitin ise "grbit" fieldı altında opsiyonel flagler için kullanıldığını görüyoruz. grbit fieldını incelediğimizde bu flagler aracılığıyla worksheetin görünürlük ayarları, worksheetin tipi gibi özelliklerin ayarlandığını anlıyoruz. Yani BOUNDSHEET için ilk 4 bitten sonra gelen 2 bit bizim için önemli olacaktır.</p>

![img]({{ site.baseurl }}/assets/img/excel4.0/11.png)

<p align="justify">İlgili offsete baktığımızda aşağıdaki worksheetimizin 02 01 hex bytelarına sahip olduğunu görüyoruz. Hatırlayacak olursak "02" hex değeri worksheetin "very hidden" flagi için kullanıldığını, sonrasında gelen "01" hex değeri worksheetimizin bir Excel 4.0 macro sheet olduğunu belirtiyordu. Dolayısıyla hex değerlerini değiştireceğimiz worksheetimizi bulmuş oluyoruz.</p>

<p align="justify">Excel dosyamızı bir hex editör vasıtasıyla açıyoruz ve ilgili hex değerlerini dosyamızda aratıyoruz.</p>

![img]({{ site.baseurl }}/assets/img/excel4.0/12.png)

<p align="justify">İlgili offsete geldikten sonra 02 değerini 00 olarak yani "visible" için kullanılan hex değeriyle değiştiriyoruz ve dosyamızı kaydediyoruz.</p>

![img]({{ site.baseurl }}/assets/img/excel4.0/13.png)

<p align="justify">Değişiklik yaptığımız dosyamızı tekrar Excel ile açtığımızda saklanmış makro dolu worksheetin "visible" olduğunu, dolayısıyla GUI aracılığıyla görüntülenebildiğini görüyoruz.</p>

![img]({{ site.baseurl }}/assets/img/excel4.0/14.png)

<p align="justify">Geriye bu makronun ne yapmayı amaçladığını anlamak kaldı. Sütunları incelediğimizde A-I arası sütunların sadece Char kodları barındırdığını, J sütununda ise bu decimal verilerin ASCII'ye dönüştürüldüğünü ve sırasıyla K sütunlarına yazıldığını görüyoruz. Bunun için Powershell ataklarını analiz ederken yazdığım CharCodeConverter toolumu kullanabiliriz. Ancak tek tek uğraşmaktansa makro içinde ufak değişiklikler yaparak en son çıktıyı elde edebiliriz. Mantıksal olarak bakarsak Auto_Open olarak belirlenen makro J1 sütunudur. Bunu ilgili hücrenin üzerine gelerek de görebiliriz.</p>

![img]({{ site.baseurl }}/assets/img/excel4.0/15.png)

<p align="justify">Yani charcode dönüştürme işlemi yapıldıktan sonra ilk çalıştırılması gereken makro K2 hücresine yazılıyor ki bunu en aşağıdaki GOTO(K2) fonksiyonundan anlayabiliriz. Eğer biz GOTO fonksiyonunu silersek sırasıyla dönüştürülme işlemi yapılacak ancak zararlı makro çalıştırılmayacaktır. Tabi bunun yanında bu worksheetin gizlendiği komutu da silmemiz gerekiyor ki makroyu enable ettikten sonra worksheet hidden konumuna gelmesin.</p>

![img]({{ site.baseurl }}/assets/img/excel4.0/16.png)

<p align="justify">Makromuz bu hale geldikten sonra dosyayı kaydedip üstteki uyarı baloncuğundan "enable content" diyerek makrolarımızı aktif hale getiriyoruz. Makromuzda RETURN veya HALT fonksiyonu bulunmadığından dolayı bir hata gelecektir. Bu fonksiyonlar genelde makronun bittiğini belirtiyor ancak bizim için önemsiz bir uyarıdır. Kapatarak K sütununu incelemeye devam ediyoruz. Eğer olur da bu işlemlerden önce yanlışlıkla makroyu aktif hale getirirseniz Excel otomatik olarak bu dosya her açıldığında makroları çalıştıracaktır çünkü bu döküman artık "trusted" konumundadır. Dosyayı silip tekrar oluştumak yerine Trust Center'dan güvenilir dökümanları temizleme butonunu kullanabiliriz. Bu sayede dosyayı tekrar açtığımızda makrolar disabled konumuna gelecektir.</p>




[maldoc]: https://github.com/batuhankutluca/Excel-4.0-Maldoc-Samples
[oledump]: https://github.com/DidierStevens/DidierStevensSuite/blob/master/oledump.py
[plugin_biff]: https://github.com/DidierStevens/DidierStevensSuite/blob/master/plugin_biff.py
[biffview]: https://www.aldeid.com/wiki/BiffView
[oletools]: https://github.com/decalage2/oletools/wiki/Install
[ref]: https://d13ot9o61jdzpp.cloudfront.net/files/Excel%204.0%20Macro%20Functions%20Reference.pdf